রাজধানীতে মধ্যরাত হলেই বেরিয়ে আসে নিষিদ্ধ সংগঠনের কর্মীরা। তারা লোকচক্ষুর অন্তরালে এভাবে নিজেদের পরিচয় গোপন রেখে দিল্লি পলাতক খুনি হাসিনার পক্ষে বিভিন্ন শ্লোগান লেখে যায় দেয়ালে। মূলত ছাত্রজনতার ওপর গণহত্যা চালিয়ে ভারতসহ বিভিন্ন দেশে শীর্ষ নেতৃত্বের একটা বড় অংশ পালিয়ে যাওয়া এবং বাকিরা দেশের বিভিন্ন স্থানে অবস্থান পরিবর্তন করে আত্মগোপনে থাকার কারণে তাদের কর্মকান্ড এখন অনেকটাই এমন গুপ্তভাবে করতে হচ্ছে। কারণ ছাত্রজনতা তাদেরকে দেখলেই ২৪ এর গণঅভ্যুত্থানের তাদের দ্বারা সংঘটিত অপরাধের কারণে গণপিটুনি দিয়ে তাদেরকে প্রশাসনের হাতে সোপর্দ করছে।
