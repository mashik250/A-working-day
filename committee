জাতীয় নাগরিক কমিটির সদস্যসচিব আখতার হোসেন জানিয়েছেন, আগামী ফেব্রুয়ারি মাসের মধ্যে নতুন রাজনৈতিক দলের আনুষ্ঠানিক ঘোষণা দেওয়া হবে।

তিনি বলেন, “ইতোমধ্যে জাতীয় নাগরিক কমিটি ২০০ থানা কমিটি গঠন করেছে। জানুয়ারির মধ্যে এই সংখ্যা চার শতাধিক ছাড়িয়ে যাবে। জাতীয় নাগরিক কমিটি এবং বৈষম্যবিরোধী ছাত্র আন্দোলন সারা দেশে সক্রিয়ভাবে কাজ করছে।”

আখতার হোসেন জানান, তারা এখনো রাজনীতিক দলের নাম ঠিক করেননি। কিন্তু বিভিন্ন জনের কাছ থেকে একশোর বেশি নাম প্রস্তাব এসেছে। সে নামগুলো থেকে চূড়ান্ত নামকরণ করা হবে।
