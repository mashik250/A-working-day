৯৯৯ এ কল করে নিজেই গ্রেপ্তার হলো নিষিদ্ধ সংগঠন ছাত্রলীগের নেতা শরিফুল ইসলাম। নিষিদ্ধ সংগঠন ছাত্রলীগের বরিশাল বিশ্ববিদ্যালয়ের (ববি) নেতা শরিফুল ইসলামকে পুলিশ আটক করেছে। পরে একটি মামলায় তাকে গ্রেপ্তার দেখিয়ে জেল হাজতে প্রেরণ করে আদালত।

বরিশাল বিশ্ববিদ্যালয় এবং মহানগরের ছাত্র আন্দোলন চলাকালীন সময়ে  শরিফুল শিক্ষার্থীদের ওপর হামলা চালিয়েছিল। বৈষম্যবিরোধী ছাত্র আন্দোলন দমাতে শিক্ষার্থীদের ধরে ধরে পুলিশের কাছে সোপর্দ করেছে বলে অভিযোগ তার বিরুদ্ধে। এছাড়া তার বিরুদ্ধে শ্লীলতাহানি, চাঁদাবাজি, মাদক ব্যবসা, জমি দখলসহ বিভিন্ন অপরাধের অভিযোগে বরিশাল কোতয়ালী ও বন্দর থানায় মোট পাঁচটি মামলা রয়েছে বলে জানা যায়। এর আগে পুলিশের ওপর হামলার অভিযোগেও সে আটক হয়েছিল।
