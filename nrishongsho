জুলাই-আগস্ট অভ্যুত্থানে সংঘটিত নৃশংসতা নিয়ে জাতিসংঘের ফ্যাক্ট ফাইন্ডিং মিশনের তদন্ত রিপোর্ট চূড়ান্ত পর্যায়ে এবং এটি ফেব্রুয়ারির মাঝামাঝিতে প্রকাশ হতে পারে বলে জানিয়েছেন সংস্থাটির মানবাধিকার বিষয়ক হাইকমিশনার ভলকার তুর্ক। সুইজারল্যান্ডের দাভোসে বিশ্ব অর্থনৈতিক ফোরামের বার্ষিক সম্মেলনের সাইড লাইনে অন্তর্বর্তী সরকারের প্রধান উপদেষ্টা ড. মুহাম্মদ ইউনূসের সঙ্গে বৈঠকে এমনটাই জানান তিনি। 

প্রধান উপদেষ্টার প্রেস উইং এ বিষয়ে একটি বার্তা দিয়েছে। এতে বলা হয়, তুর্ক জানিয়েছেন-জেনেভায় অবস্থিত মানবাধিকার কমিশন অফিস থেকে প্রতিবেদনটি প্রকাশের আগে বাংলাদেশের সঙ্গেও শেয়ার করা হবে।

#JulyMassacre
